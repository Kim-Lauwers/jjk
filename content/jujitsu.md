+++
title = "Wat is Ju-Jitsu"
date = 2018-03-09T11:19:39+01:00
draft = false
layout = "jujitsu"
+++
# Ju-Jitsu
Ju-Jitsu betekent letterlijk meegaande of zachte, soepele technieken. Verdedigen door mee te gaan met de bewegingen van de aanvaller.

Ju-Jitsu is van origine de vechtkunst van de samoeraikrijgers in Japan. Ju-Jitsu is in zijn oervorm de hardste, zuiver op het doden van de aanvaller, gerichte strijdwijze, een verdedigingstechniek die de capaciteiten van de zwaardvechter aanvulde.

Het is een erg veelzijdige vechtkunst en bestaat uit karate, judo en aikido. Ju-Jitsu kent zeer veel verschillende technieken om jezelf te verdedigen tegen ongewapende en gewapende aanvallen. Denk daarbij aan bevrijdingstechnieken op bijvoorbeeld: wurgingen, omvattingen en pakkingen. Gewapende aanvallen met mes, stok, revolver, lange stok, nunchaku. Of het ontwijken van aanvallen met trappen en stoten.

Niet alleen het verdedigen maar ook het toepassen van de genoemde technieken op een tegenstander zijn een onderdeel van Ju-Jitsu. Met deze Ju-Jitsu technieken is het mogelijk een aanvaller onschadelijk te maken en te controleren. Ju-Jitsu zit vol met technieken zoals: afweren, klemmen, stoten, trappen, worpen, grondtechnieken, vitale punten.

Het aanleren van Ju-Jitsu heeft tot doel om je vaardig, weerbaar en wendbaar te maken en je technieken te leren om je te verdedigen. Ju-Jitsu een sport voor iedereen. De technieken zijn snel te leren en bijzonder effectief. Om de verschillende technieken goed uit te voeren speelt kracht geen belangrijke rol. Onderdelen zoals balans, controle en concentratie zijn wel heel belangrijk in deze sport.

Ju-Jitsu is niet alleen een zelfverdedigingssport maar ook een zeer complete budo sport (krijgskunst) voor iedereen. In onze club kan je zowel recreatief als competitief trainen.

De lessen worden gegeven door zeer ervaren en [gediplomeerde trainers](/trainers) met vele jaren ervaring.