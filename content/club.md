+++
title = "Ju-Jitsu Keerbergen VZW"
date = 2018-03-09T11:19:39+01:00
draft = false
layout = "club"
+++
Ju-Jitsu Keerbergen is opgericht in oktober 1983 te Rijmenam onder leiding van toenmalige Belgische Kampioen Ju-Jitsu "Vandenbroeck Marc". 
Toen was de naam van de club nog "Ju-Jitsu Rijmenam".
De opzet voor een nieuwe club was voornamelijk om een gemakkelijke uit te voeren Ju-Jitsustijl te ontwikkelen die tot doel had zich leren te verdedigen in alle noodsituaties, anders dan de Ju-Jitsu stijlen die in Europa werden onderricht, welke meestal klassieke stijlen waren met weinig of geen moderne inspiratie. 
Maw stijlen die niet werden aangepast naar de tijd waarin ze werden beoefend.
Het eerste doel was dan ook om zoveel mogelijk gevechtsporten onder de knie te krijgen en van daaruit verder te werken aan een nieuwe moderne Ju-Jitsustijl. 
Ook door altijd in eigen dojo jarenlang andere vechtsporten aan te bieden (Tai-Kwondo, Karate, Kick-boks, Judo) en onze mensen aan te zetten om bij andere leraars te trainen met als doel een beter kijk te krijgen op de vechtsporten in het algemeen.
Een van de belangrijkste punten van ontwikkeling is de fysiek. Uithouding en snel - krachttraining vormen een van de belangrijkste pijlers van onze trainingen. Wij gaan er van uit dat kennis belangrijk is, maar kennen van technieken is niet voldoende, men moet ze ook in de realiteit, in een echt gevecht, kunnen toepassen. 
Dit kan enkel als men gelooft in zowel eigen fysieke mogelijkheden als in de technieken en deze kan toepassen in niet optimale omstandigheden (zoals vermoedheid, niet opgewarmd, ...).

In 1995 verhuist de club naar Keerbergen, en verandert de naam in "Ju-Jitsu Keerbergen". In 2010 wijzigt de club van een feitelijke vereniging naar een VZW en sindsdien gaan we door het leven als "Ju-Jitsu Keerbergen VZW".

# Organigram
![FROS](/images/organigram.jpg "Organigram")