+++
title = "Einde seizoen 2018"
date = 2018-06-07T21:25:31+02:00
draft = false
description = "Einde seizoen 2018"
categories = []
author = "Kim Lauwers"
homepageImgUrl = "images/nieuws/Einde2018.jpg"
listpageImgUrl = "../images/nieuws/Einde2018.jpg"
detailpageImgUrl = "../images/nieuws/Einde2018.jpg"
[menu.global]
    parent = "nieuws"
+++
Geachte,


We zijn spijtig genoeg weeral aan het einde van het sport seizoen gekomen, 
het einde van seizoen 35 al.


De normale trainingen zullen ten einde lopen op zaterdag 9 juni. Daarna zullen we alleen nog maar op donderdag trainen tot einde juni 2018. Concreet wil dit zeggen dat we volgende trainingen nog hebben dit seizoen.
- Donderdag 7 juni 2018 (van 19 uur tot 21 uur)
- Zaterdag 9 juni 2018 (van 9 tot 12 uur afhankelijk van de groep)
- Donderdag 14 juni 2018 (van 19 uur tot 21 uur)
- Donderdag 21 juni 2018 (van 19 uur tot 21 uur)
- Donderdag 28 juni 2018 (van 19 uur tot 21 uur)

Op deze manier kunnen de studenten zich focussen op hun schoolexamens, en kunnen ze af en toe zich komen ontspannen op de club. De jeugd zonder examens kan zich ook op donderdag komen uitleven.
We wensen natuurlijk de studenten met examen veel succes!

Op donderdag 21 juni 2018 (de voorlaatste training) zullen we het seizoen afsluiten in de cafetaria om niet alleen afscheid te nemen van het seizoen, maar ook van Femke Vertongen die na jaren inzet in onze club zal stoppen als trainer.

Het einde van het seizoen betekent ook dat we over de betaling van volgend seizoen moeten praten.
We gaan de prijzen van het lidgeld voor het eerst in vele jaren verhogen en dit voor 3 trainingen onder leiding van gediplomeerde toptrainers. 
Indien u VOOR 31 juli 2018 betaalt geven wij zoals altijd een mooie korting. Bij betaling voor 31 juli 2018 is het bedrag voor de jeugd 145 euro en voor de volwassenen 195 euro.
De nieuwe prijs (vanaf 1 augustus 2018) is voor de jeugd 180 euro en voor de volwassenen 230 euro.

Hou er rekening mee dat indien je volgend schooljaar (september 2018) naar het 1ste middeljaar gaat, dat je dan bij ons ook naar de hoofdgroep (volwassenen) doorschuift.

Volg zeker onze FB-groep Ju-Jitsu Keerbergen VZW want hier zullen we jullie up-to-date houden. Bekijk regelmatig onze vernieuwde website op https://www.jujitsukeerbergen.be want al het laatste nieuws komt hier ook op.
We vragen aan iedereen om hun gegevens bij te werken via gegevens.jujitsukeerbergen.be.

Bij vragen of opmerkingen aarzel dan zeker niet om ons te contacteren.

Mvg,
[Kim Lauwers](https://www.jujitsukeerbergen.be/trainers/#Kim_Lauwers)
Ju-Jitsu Keerbergen




