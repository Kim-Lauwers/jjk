+++
title = "Einde seizoen 2021"
date = 2021-06-14T20:50:31+02:00
draft = false
description = "Seizoenseinde van 2020-2021"
categories = []
author = "Kim Lauwers"
homepageImgUrl = "images/nieuws/2021/einde2021_thumb.jpg"
listpageImgUrl = "/images/nieuws/2021/einde2021_thumb.jpg"
detailpageImgUrl = "../images/nieuws/2021/einde2021.jpg"
[menu.global]
    parent = "nieuws"
+++

Geachte,

We zijn spijtig genoeg weeral aan het einde van het sportseizoen gekomen. Dit jaar hebben we alweer een bizar jaar achter de rug met COVID-19. Dankzij de vaccins zien we het nieuwe seizoen wel positief in. Ik wil mij vooraf al even excuseren voor de lange communicatie. De details voor de inschrijvingen staan onderaan, maar ik hoop dat je even tijd neemt om alles te doorlezen.

# Club: Ju-Jitsu Keerbergen VZW
Als voorzitter van onze club wil ik graag eerst enkele dankwoordjes uitspreken. Ik wil heel graag ons bestuur en ons trainersteam bedanken. Zij hebben tijdens deze pandemie ervoor gezorgd dat er zoveel mogelijk trainingen konden blijven doorgaan, probeerden iedereen te motiveren en zij werken bovendien volledig op vrijwillige basis.

Natuurlijk wil ik ook elk lid bedanken want het is dankzij jullie enthousiasme dat wij als trainer/bestuurder met plezier naar de club komen om samen met jullie deze prachtige sport te beoefenen en beter te worden.

# Bijscholingen
Kwaliteit dragen wij hoog in het vaandel in de club en we streven naar voortdurend bijleren. Onze [hoofdtrainers](https://www.jujitsukeerbergen.be/trainers) hebben het VTS A-trainer diploma (het hoogste trainersdiploma) maar onze trainers willen graag nog beter doen. Constant jezelf verbeteren is wat we onze leden aanleren en wat we zelf ook doen. Hierbij wil ik graag een kort overzicht geven van alle bijscholingen die er in dit bizar corona jaar gevolgd zijn:

* Krachttraining bij kinderen
* Core-stability bij jeugdatleten
* Het Intermittent Living concept. What doesn't kill you, makes you stronger
* Waarom balanstraining in iedere training moet zitten
* Run Daddy Run: vaders & kinderen samen in beweging
* Dag van de Trainer 2020 - Blessurepreventie in Judo
* Dag van de Trainer 2020 - Testbatterijen voor talentdetectie in judo
* Dag van de Trainer 2020 - Waarom balanstraining in iedere training zou moeten aanwezig zijn
* Dag van de Trainer 2020 - Multi SkillZ: bewegen is winnen!
* Dag van de Trainer 2020 - Waarom kracht- en HITT training een must is voor jeugdatleten
* Dag van de Trainer 2020 - Nuchter trainen: een meerwaarde voor de uithoudingssporter?


Kim heeft voor zijn functie als vertrouwenspersoon (Club-API) volgende bijscholingen gevolgd:
* Aan de slag als aanspreekpersoon integriteit in je sport club (Club API) (2021)
* Sport met Grenzen


Vroeger hadden we een sportbeleidsplan, momenteel zijn we aan het werken aan een nieuwe versie en daarom hebben we ook een heropfrissing opleiding gevolgd:
* Opmaken van een (jeugd)sportbeleidsplan


Eind augustus zal Kim normaal zijn opleiding Coachen met de M-factor afronden:
* Coachen met de M-factor: Motiverend en oplossingsgericht coachen

# Einde seizoen 2020-2021
De laatste training van het huidige seizoen is op zaterdag 26 juni 2021 voor de hoofdgroep en op donderdag 24 juni 2021 voor de jeugdgroep.

Van de overheid mag er vanaf nu indoor gesport worden met de hoofdgroep. Wij hebben echter als club beslist dat we dit niet gaan doen in juni (we gaan wel indoor herstarten in augustus, maar zie hiervoor later in deze communicatie).

We willen als club zorgen dat iedereen zonder zorgen zijn examens kan afronden en op vakantie kan gaan. We willen dus voor maximaal 2 weken geen risico’s nemen. Hopelijk blijven jullie wel massaal naar onze buitentrainingen komen. Als we nu indoor zouden sporten mogen we trouwens ook maar een ZEER beperkt aantal leden toelaten op de mat.
Zonder contact en in afgebakende zone per sporter: 1 sporter per 10m². Met contact zonder afgebakende zone: 1 sporter per 30m².  [bron](https://www.vechtsportplatform.be/sites/default/files/Toelichting%20richtlijnen%20voor%20vechtsportbeoefening%20vanaf%209%20juni.pdf )

# Gedragsregels
In de club hebben wij gedragsregels voor elke partij. Deze zijn normaal gezien gekend, maar we hebben nu tijd genomen om deze eens allemaal rustig uit te schrijven. We vragen dan ook aan iedereen bij het inschrijven om deze te lezen en ons formulier in te ondertekenen om te bevestigen dat je deze regels gelezen hebt en er mee akkoord gaat. Zoals altijd kan je deze terugvinden op onze [website](https://www.jujitsukeerbergen.be/trainingen/) (onderaan)
Bij vragen, aarzel niet om ons te contacteren

# Inschrijven voor seizoen 2021-2022
Normaal zullen wij in augustus onze indoor trainingen terug opstarten i.p.v. september. Hou zeker onze kalender op de website in het oog. We zullen in augustus enkel op dinsdag en donderdag trainen zodat we het weekend vrijhouden.


We moeten dan ook over de betaling van volgend seizoen praten. Het lidgeld zal hetzelfde zijn als vorig jaar en we verhogen ons lidgeld dus niet met COVID-19 als excuus.
We beseffen ook dat sommige leden amper hebben kunnen trainen door de COVID-19 maatregelen. Als club willen we COVID-19 niet als overmacht inroepen om geld te claimen en daarom willen wij de gepaste kortingen geven voor het nieuwe seizoen indien jullie **voor 1 augustus 2021** betalen en inschrijven.

* **Jeugdgroep**: De impact op jullie groep is heel beperkt geweest. Als club hebben wij beslist dat we niet op zaterdag trainen maar we hebben ervoor gezorgd dat jullie steeds ⅔ van de trainingen hadden. **Daarom is voor jullie het lidgeld voor het volgende seizoen 120 euro ipv 180 euro (een korting van 60 euro).**

* **Hoofdgroep**: De impact op jullie groep was het grootste, zeker voor de +18-jarigen. Als club hebben wij ons best gedaan om jullie steeds minstens 2 trainingen per week aan te bieden zowel online of buiten, afhankelijk van de geldende maatregelen. **Voor jullie is het lidgeld voor het volgende seizoen amper 60 euro ipv 230 euro (een mooie korting van 170 euro).**

* **Switch Jeugdgroep -> Hoofdgroep**: Indien je na de zomervakantie naar het 1ste middelbaar zal gaan, mag je de switch naar de hoofdgroep maken. In dit geval mag je de korting van jeugdgroep overnemen naar de hoofdgroep. **Voor jullie is het lidgeld voor het volgende seizoen dus 170 euro ipv 230 euro (een korting van  60 euro).**

Indien je **VOOR 1 augustus 2021** betaalt kan u de kortingen toepassen, NA 1 augustus vervalt de korting.

Indien u er vrijwillig voor kiest om de korting niet of minder toe te passen wordt dit zeker door de club geapprecieerd, maar we geven de korting en iedereen heeft het volste recht om deze toe te passen.

Vergeet volgend seizoen zeker ook uw documenten van de mutualiteit niet te laten ondertekenen door ons, gemiddeld krijg je daar ook nog tussen 15-30 euro terugbetaald.

We hebben natuurlijk ook begrip dat COVID-19 op jullie persoonlijk ook een grote impact heeft gehad, mocht uw financiële status in een negatieve manier geëvolueerd zijn vanwege de pandemie, contacteer ons dan even en we bekijken samen discreet hoe we het lidgeld kunnen regelen.

**De betalingen kunnen gedaan worden op BE34 9794 2892 3190. Vergeet zeker uw naam niet bij de mededeling.**

**Nieuw: Vergeet zeker ook het inschrijvingsformulier voor onze gedragsregels niet.**

# Trooper
We willen graag ook nog even herinneren aan het feit dat we met de club een trooper pagina hebben.

Bezoek onze trooper pagina [hier](https://www.trooper.be/jujitsukeerbergen).

## Hoe werkt Trooper?

Via onze pagina op [trooper](https://www.trooper.be/jujitsukeerbergen) zijn enorm veel online shops te vinden, en wie via onze [trooper](https://www.trooper.be/jujitsukeerbergen) pagina naar één van deze shops gaat en er een aankoop op doet, steunt zo onze club.
Bij elke aankoop gaat er een kleine commissie naar onze club. Je hoeft hiervoor **NIETS** extra te betalen op het artikel dat u koopt. 
Als je zelf of iemand in het gezin, familie of vrienden veel online shopt zou het voor onze club fijn zijn dat ze dit voortaan via [deze](https://www.trooper.be/jujitsukeerbergen) pagina doen.
Hoe meer er via de pagina online shoppen des te meer wordt onze club financieel gesteund.
Neem gerust eens een kijkje tussen de vele verschillende shops.
Alvast bedankt en je mag dit gerust delen met al de personen die jullie kennen die vaak online shoppen.

Belangrijk detail is dat je zelf **NIETS** extra betaald, het zijn de winkels die een stukje van hun winst afstaan.
De eerste € 75 die we "verdienen" zal trooper zelf bijhouden om hun kosten te dekken, vanaf dan gaat het geld naar onze club.
Wij kunnen natuurlijk ook niet zien wie wat gekocht heeft en hoeveel uw totale bestelling. Trooper zorgt voor uw privacy.


Volg zeker onze FB-groep [Ju-Jitsu Keerbergen VZW](https://www.facebook.com/groups/357231384348318/) want hier zullen we jullie up-to-date houden. 
Bekijk regelmatig onze vernieuwde website op [https://www.jujitsukeerbergen.be](https://www.jujitsukeerbergen.be) want al het laatste nieuws komt hier ook op.

Bij vragen of opmerkingen aarzel dan zeker niet om ons te contacteren.

Voor meer info kan je steeds terecht bij [Kim Lauwers](https://www.jujitsukeerbergen.be/trainers/#Kim_Lauwers).