+++
title = "02 November Corona 2020"
date = 2020-10-28T19:15:21+02:00
draft = false
description = "Maatregels Corona vanaf 02 November"
categories = []
author = "Kim Lauwers"
homepageImgUrl = "images/nieuws/corona.jpg"
listpageImgUrl = "/images/nieuws/corona.jpg"
detailpageImgUrl = ""
[menu.global]
    parent = "nieuws"
+++
Geachte atleet, lid, (plus-)ouder, sporter…

Corona blijft momenteel ons leven bepalen en er zijn weer grote beslissingen genomen die een grote impact op ons sportleven hebben.

Eerst mochten de -12 jarigen nog sporten, dan gingen de maatregels 2 - 3 weken duren. Momenteel gelden de strenge regels tot en met 13 december.
Concreet wil dit voor onze club zeggen dat wij zoals het er nu uitziet tot dan niet kunnen trainen in de zaal. Ik zeg heel bewust in de zaal omdat wij als club sporten en bewegen heel belangrijk vinden, daarom zullen wij veilig online blijven lesgeven.

Vanaf dat de regels het toelaten zullen wij de opties bekijken van hoe we verder kunnen sporten. Als sportclub hebben wij een maatschappelijke verantwoordelijkheid en vinden wij de gezondheid van onze leden het allerbelangrijkste. Wij hopen dat we op dinsdag 15 december de trainingen kunnen herstarten en liefst nog sneller.

## Trainingen:
Zoals gezegd blijven wij momenteel lesgeven en we doen dit online. Elke dinsdag en elke donderdag zal er een training online komen om 19u30. De link naar deze training zal u steeds op de kalender van onze website terugvinden. Zie: [https://www.jujitsukeerbergen.be/kalender/](https://www.jujitsukeerbergen.be/kalender/)

Voor deze trainingen hebben wij voor YouTube gekozen. Op deze manier kan de training meermaals uitgevoerd worden of kan je later inpikken en is het voor de deelnemers gemakkelijker om mee te doen, want iedereen kan met YouTube werken. In het verleden hebben wij geëxperimenteerd met live-trainings via Zoom en YouTube en de voordelen van YouTube hebben gewonnen.

Wel zouden wij willen vragen uw kinderen mee te motiveren om deel te nemen aan deze trainingen. Remote is dit heel moeilijk voor ons maar toch zullen wij ons best hiervoor doen. We beseffen ook dat de scholen en dergelijke hetzelfde vragen.

## Communicatie:
Zoals reeds gezegd is en blijft onze website ons hoofdmiddel van communicatie (https://jujitsukeerbergen.be/), waarbij de belangrijkste pagina’s zeker zijn:


* 1) Ons nieuws: [https://www.jujitsukeerbergen.be/nieuws/](https://www.jujitsukeerbergen.be/nieuws/)
* 2) Onze kalender: [https://www.jujitsukeerbergen.be/kalender/](https://www.jujitsukeerbergen.be/kalender/) 

We hebben met de club momenteel 2 WhatsApp groepjes.

* 1) Een algemeen ‘Ju-JItsu Keerbergen VZW’ groepje. Het doel van deze groep is om iedereen snel op de hoogte te brengen van nieuws en snel op vragen te antwoorden. De bedoeling is niet dat hier door de leden veel in gepost wordt buiten concrete vragen.

* 2) We hebben een tijdelijk ‘JJK: Blijft Actief” WhatsApp groepje. Het doel van deze groep is elkaar blijven motiveren om samen te sporten en te bewegen. We zitten niet alleen in deze situatie, samen komen we erdoor. Hier zal nooit belangrijke informatie in komen, wel leuke anekdotes en andere toffe berichten.


Indien u graag deel wilt uitmaken van 1 van deze 2 groepjes aarzel dan niet om mij te contacteren.

## Passie
Heel ons trainersteam / bestuur bestaat uit mensen die zeer gepasseerd bezig zijn met onze sport en veel liefde hebben voor onze club. Zij trachten dan ook het maximale uit deze periode te halen om jullie toch nog te laten sporten.
Zij staan steeds open voor feedback en verbeteringen. Indien u vragen heeft kan u ze steeds contacteren, ook als u twijfelt of u een oefening correct uitvoert tijdens een training kan u een filmpje sturen voor feedback. Indien nodig kunnen we zeker ook eens videocall organiseren voor extra informatie.

## Financieel
Voorlopig kunnen wij nog niet ingaan op aanvragen in verband met terugbetalingen van een stuk van het lidgeld. Deze vraag hebben we voorlopig nog niet mogen ontvangen. De huidige situatie is overmacht en we blijven 2 trainingen per week voorzien. We weten natuurlijk dat dit ook voor jullie geen gemakkelijke situatie is, dus we kunnen jullie nu alvast garanderen dat we een korting gaan voorzien in het lidgeld van de huidige leden voor het volgend seizoen. Indien de situatie op 14 december toch nog in de negatieve zin evolueert kan het zijn dat we dit nog gaan herbekijken. 

Als bestuur beheren wij onze club niet als een zakelijke onderneming. Wij proberen al jaren ons lidgeld zo laag mogelijk te houden en alles in de club te investeren. Onze winst halen wij uit gelukkige sporters op de tatami, sporters met een goede competitiedag, sporters die dankzij de sport / club kunnen groeien als mens en als sporter. 

Hopelijk blijven jullie en jullie gezinnen veilig en gezond en ga je samen met ons deze lockdown actief tegemoet met onder andere onze online trainingen.

Voor meer info kan je steeds terecht bij [Kim Lauwers](https://www.jujitsukeerbergen.be/trainers/#Kim_Lauwers).