+++
title = "September Corona 2020"
date = 2020-08-31T13:13:21+02:00
draft = false
description = "Inschrijven verplicht voor deelname training"
categories = []
author = "Kim Lauwers"
homepageImgUrl = "images/nieuws/corona.jpg"
listpageImgUrl = "/images/nieuws/corona.jpg"
detailpageImgUrl = ""
[menu.global]
    parent = "nieuws"
+++
Geachte leden,

We starten morgen met ons nieuw seizoen en we hebben van onze sportdienst extra regels ontvangen voor het gebruik van onze zaal.
Wat betreft de toegelaten sporten, is er bovenop de sportbubbel van maximaal 50 personen onder begeleiding van een trainer, nu ook een restrictie in het aantal toegelaten sporters binnen een bepaalde oppervlakte. 
Voor onze vechtsportzaal wil dit concreet zeggen dat wij maximaal 20 sporters (inclusief trainers) op de tatami mogen ontvangen.

Daarom moeten wij jullie vragen om tijdelijk in te schrijven voor deelname aan de trainingen. Dit kan u [hier](https://forms.gle/w9amyCY3hn6Rkpyq7) doen.
Het is belangrijk om u in te schrijven. Als u zich inschrijft verwachten wij u ook op de training, indien u toch niet kan komen laat het ons dan weten zodat we de plaats aan iemand anders kunnen geven.

## GDPR
De gegevens die u achterlaat op dit formulier zullen MAXIMAAL 2 weken bijgehouden worden vanwege de contacttracing. De enigste personen die toegang hebben tot deze gegevens zijn leden van het bestuur.
Mocht u nog vragen hebben kan je steeds terecht bij [Kim Lauwers](https://www.jujitsukeerbergen.be/trainers/#Kim_Lauwers).

## Regels in de sporthal
- Volg zeker het circulatieplan aan de sporthal, dit staat goed aangegeven.
- Vanaf woensdag 22 juli zijn mondmaskers verplicht in alle openbare gemeentelijke gebouwen in Keerbergen, waar ook het sportcomplex onder valt. 
In alle publieke ruimtes van het sportcomplex (indoor) zal er een verplichting gelden voor het dragen van een mondmasker waar bubbels elkaar tegenkomen.
Dit omvat de inkomhal, de gangen en de toiletten van het gemeentelijk sportcomplex, alsook vanaf 28/07/2020 in de cafetaria wanneer je je daar verplaatst.
Sporters in blok A kunnen nog steeds gebruik maken van de toiletten aan de zij-inkom bij de Sportdienst, maar de toiletten aan de hoofdinkom zijn terug geopend vanuit de sportzaal.
- In de kleedkamers en op de sportterreinen geldt deze verplichting niet omdat deze gelinkt zijn aan een reservatie en bijgevolg geen publieke ruimte zijn.
- Er mogen maximaal 6 personen in de kleedkamer, dus u mag tijdelijk in uw kimono naar de training komen.
- Voor sporters + 12 jaar raden wij aan buiten een mondmasker te dragen tot ze op het sportterrein zijn.

## Tijdens de training
- Probeer zoveel mogelijk afstand te bewaren
- Was uw handen meermaals
- Geen toeschouwers in de zaal toegestaan

## Train in 1 club
Wij vragen onze leden om het advies van de federatie te volgen om maar 1 club te trainen en **NIET** in verschillende clubs. Trainen in verschillende clubs zou betekenen dat er een kruisbestuiving kan zijn tussen sportbubbels.
Daarom vragen wij aan onze leden ga **tijdelijk** niet elders trainen en andere mensen die bij ons willen trainen vragen wij op voorhand even contact op te nemen zodat we de eigen club en de federatie op de hoogte kunnen brengen.


Volg zeker onze FB-groep [Ju-Jitsu Keerbergen VZW](https://www.facebook.com/groups/357231384348318/) want hier zullen we jullie up-to-date houden. Bekijk regelmatig onze website op [https://www.jujitsukeerbergen.be](https://www.jujitsukeerbergen.be) want al het laatste nieuws komt hier ook op.

Bij vragen of opmerkingen aarzel dan zeker niet om ons te contacteren.

Voor meer info kan je steeds terecht bij [Kim Lauwers](https://www.jujitsukeerbergen.be/trainers/#Kim_Lauwers).